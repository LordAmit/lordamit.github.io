---
layout: post
title: "বাংলাদেশের প্রথম ফেসবুক F8Meetup - আমার অভিজ্ঞতা"
date: "2016-04-24 22:10:43 +0600"
comments: true
show_meta: true
description: "এপ্রিলের ১৩ তারিখে বাংলাদেশে প্রথম বারের মতো অনুষ্ঠিত হয় Facebook F8Meetup। প্যানেল স্পিকার হিসাবে সেখানে নিমন্ত্রিত হয়ে যাই আমি। সেই অভিজ্ঞতা নিয়েই এই লেখাটি।"
tag:
    - বাংলা
    - ফেসবুক
    - কনফারেন্স
    - স্পিকার
modified: "2016-04-25 00:44:00 +0600"
---
ফেসবুক নিয়মিত ভাবে [F8 ডেভেলপার কনফারেন্স](https://www.fbf8.com/){:target="_blank"} আয়োজন করে, যেখানে তারা ভবিষ্যতে ফেসবুকের লক্ষ্য কি, তারা কিভাবে আগাচ্ছে, ডেভেলপার এবং ব্যবহারকারীদের জন্য নতুন কি কি আসছে সে বিষয়ে জানায়। যেহেতু গোটা পৃথিবী জুড়ে অনেক আগ্রহী ব্যক্তি থাকলেও সবাইকে নিমন্ত্রন করা সম্ভব হয় না, তাই তারা বিভিন্ন দেশে সেই সময়ে [Facebook F8Meetup](https://developers.facebook.com/blog/post/2016/03/01/f8-2016-meetups/){:target="_blank"} আয়োজন করে, যেখানে F8 Developer Conference লাইভ স্ট্রিমিং করার পাশাপাশি লোকাল ডেভেলপার কমিউনিটিও ফেসবুকের বিভিন্ন প্রযুক, সেগুলোর প্রায়োগিক ব্যবহার এবং লোকালিটির সাপেক্ষে কি করা যায় সে বিষয়ে আলোচনা করে। এ বছরের ১৩ এপ্রিল বাংলাদেশে প্রথম বারের মতো অনুষ্ঠিত হয় Facebook F8Meetup। আয়োজন করেছিলো SD Asia, GPHouse এ। প্যানেল স্পিকার হিসাবে সেখানে নিমন্ত্রিত হয়ে যাই আমি। আলোচনার বিষয় ছিলো "How to Make Better Apps in the Context of Bangladesh"।
{% figure %}

<div class="fb-post" data-href="https://www.facebook.com/photo.php?fbid=10209292169161570" data-width="500" data-show-text="true"><div class="fb-xfbml-parse-ignore"><blockquote cite="https://www.facebook.com/photo.php?fbid=10209292169161570&amp;set=p.10209292169161570&amp;type=3"><p>Facebook F8Meetup &#x98f; &#x9aa;&#x9cd;&#x9af;&#x9be;&#x9a8;&#x9c7;&#x9b2; &#x986;&#x9b2;&#x9cb;&#x99a;&#x9a8;&#x9be; &#x99a;&#x9b2;&#x9be;&#x9b0; &#x98f;&#x995;&#x99f;&#x9bf; &#x9ae;&#x9c1;&#x9b9;&#x9c2;&#x9b0;&#x9cd;&#x9a4;&#x9c7;</p>Posted by <a href="https://www.facebook.com/lordamit">Amit Seal Ami</a> on&nbsp;<a href="https://www.facebook.com/photo.php?fbid=10209292169161570&amp;set=p.10209292169161570&amp;type=3">Wednesday, April 13, 2016</a></blockquote></div></div>

{% endfigure %}{:.op-social}
সেখানে যা মূল আলাপ ছিলো, তা হচ্ছে বাংলাদেশে এই মুহূর্তে বেশিরভাগ অ্যাপ তৈরী হচ্ছে খুচরা হিসেবে। কিরকম খুচরা, তা আসলে গুগল প্লে স্টোরে বাংলাদেশের সর্বাধিক ব্যবহৃত অ্যাপ (ক্লু: NSFW) দেখলেই বুঝা যায়। এটার মূল কারণ ডেভেলপার হিসাবে বা ব্যবহারকারী হিসেবে আমাদের এখনো মানসিক পরিপক্কতা আসেনি বললেই চলে। এ ধরণের অ্যাপগুলোও চলে বিজ্ঞাপনের উপরে ভিত্তি করে, তেমন কোন সার্ভিস দেয় না বলেই। কিন্তু পক্ষান্তরে এর মানে এই না যে সার্ভিস অ্যাপ বাংলাদেশে চলে না। চলে, খুব ভালো মতোই যে চলে - তার একটা খুব ভালো উদাহরণ GObd Traffic App. এখন সেটা থেকে উত্তরণের উপায় কি?

উপায় আসলে একটা নিজেদের হাতে। আমাদের ধীরে ধীরে মানসিকতা বদলাতে হবে, খুচরার বদলে ভালো সার্ভিস ভিত্তিক অ্যাপ তৈরী করা লাগবে। মজার বিষয়ে, এধরণের সার্ভিস অ্যাপগুলো সবচাইতে বেশি আসার কথাবাংলাদেশে বিভিন্ন যে অ্যাপ কনটেস্ট হয় সেগুলো থেকে। দুঃখজনক ভাবে বিজয়ী অ্যাপগুলো বাণিজ্যিক জগতে আসে খুব কম ক্ষেত্রেই। এর মূল কারণ হচ্ছে অ্যাপ গুলো তৈরী করা হয় প্রতিযোগিতায় জেতার জন্য, বাণিজ্যিক জগতে ঢোকার জন্য না। বেশিরভাগ ক্ষেত্রেই অ্যাপগুলো - সেটা মোবাইল হোক আর ওয়েব - তৈরী করা হয় বিদেশের অ্যাপের ধারণার উপরে ভিত্তি করে। সেগুলোকে দেশীয় পরিস্থিতি বিবেচনা করে পাল্টানোও হয় না। কাজেই মানুষের সেগুলোতে আগ্রহও সেভাবে বিশেষ করে তৈরী হয় না। কিন্তু যদি সেই একি সার্ভিস অ্যাপগুলো বাংলাদেশের মানুষের জন্য চিন্তা করে Look and Feel এর দিক দিয়ে পরিবর্তন করা হয়, যদি মানুষের কথা চিন্তা করে বানানো হয় - তাহলে অনেক বেশি পরিমাণে সেগুলো ব্যবহৃত হবার সম্ভাবনা বেড়ে যায়।

এছাড়াও F8 Meetup এ গ্রামীণফোন কিভাবে সোশ্যাল মিডিয়া ব্যবহার করে তাদের পণ্যের বিজ্ঞাপন করছে, সেগুলোর সাথে কিভাবে বাঙ্গালী জাতীয়তাবাদ, সংষ্কৃতি, ক্রিকেট আর মুক্তিযুদ্ধকে সম্পৃক্ত করছে সে বিষয়ে কেস স্টাডি ভিত্তিক আলাপ হয়। রিলেট করে কথা বললে যে সেটা মানুষের কাছে বেশি পৌঁছায় - সেটাই স্বাভাবিক। সেটাই হবার কথা। যদিও ভাইরাল হবার রেসিপি যে কি, সেটা এখনো তারা বুঝার চেষ্টা করছেন। যেমন হুট করেই জুনায়েদের ভিডিওটা কিভাবে ভাইরাল হলো - সেটা কি বাই চান্স না কোন ফর্মুলা আছে - সেটাও চিন্তার বিষয়।

ব্যক্তিগতভাবে আমার কাছে সবচাইতে বেশি ভালো লেগেছে GObd এর COO - Farhan Rahman এর সেশনটা। ওখানে তিনি GObd কিভাবে ফেসবুকের Authentication kit ব্যবহার করবে, তাতে কি সুবিধা হবে সে বিষয়ে আলাপ করেন। GObd কে মূল [ডেভেলপার কনফারেন্সেও](http://www.clickittefaq.com/gobd-becomes-bangladeshi-tech-startup-featured-facebook-f8-conference/){:target="_blank"} ফিচার করা হয়েছে এবছরে।
