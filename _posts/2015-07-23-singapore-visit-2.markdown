---
layout: post
title: "সিঙ্গাপুর সফর – একগাদা নোটিশের ভিড়ে যাতায়াত ব্যবস্থা"
date: 2015-07-23 22:51:07 +0600
comments: true
tags: [ভ্রমন, travel, singapore, সিঙ্গাপুর]
---

সিঙ্গাপুরে প্রথমেই যেটা আপনার যেটা চোখে পড়বে, সেটা হল সিস্টেমেটিক নোটিশ। বাংলাদেশের রাস্তার বৈশিষ্ট্য যদি হয় রাজনৈতিক পোস্টার, তাহলে এখানে সেটা হবে বিভিন্ন নির্দেশনার পোস্টার। সেটা বাসে হোক, দোকানে হোক, পাতালরেলের ভিতরে বা বাইরে। এমনিতেই এশিয়ানদের খ্যাতি আছে কম কথা বলার অভ্যাস নিয়ে, সেটা সিঙ্গাপুরে আরো পাকাপোক্ত করে ফেলেছে নোটিশের ছড়াছড়ি দিয়ে। কিরকম ন‌োটিশ?
<!-- more -->
<a data-flickr-embed="true" href="https://www.flickr.com/photos/lordamit/19946608905/in/photostream/" title="IMG_20150720_201324_HDR"><img src="https://farm4.staticflickr.com/3804/19946608905_13fe753bf0_z.jpg" width="360" height="640" alt="IMG_20150720_201324_HDR"></a><script async src="//embedr.flickr.com/assets/client-code.js" charset="utf-8"></script>

পানিতে ভেজা ছাতা আছে? এখানের ব্যাগ ব্যবহার করে ভিতরে নিয়ে যান, পানি পড়বে না।

<a data-flickr-embed="true" href="https://www.flickr.com/photos/lordamit/19758560298/in/photostream/" title="IMG_20150722_202319_HDR"><img src="https://farm1.staticflickr.com/445/19758560298_99f04b57dd_z.jpg" width="360" height="640" alt="IMG_20150722_202319_HDR"></a><script async src="//embedr.flickr.com/assets/client-code.js" charset="utf-8"></script>

ট্রেনে ঢুকতে চান? এদিকে বাইর হন, ঐদিকে ঢুকেন। ষ্পিকটি নট‍্!

সিঙ্গাপুরে একটা কথা আছে, Low crime is not no crime – মানে অপরাধের হার অনেক কম হলেও, অপরাধ নাই হয়ে যায়নি। তাই কেনাকাটার মার্কেটে এমন নোটিশের ছড়াছড়ি।

<a data-flickr-embed="true" href="https://www.flickr.com/photos/lordamit/19758570200/in/dateposted/" title="IMG_20150720_200844_HDR"><img src="https://farm4.staticflickr.com/3716/19758570200_0ecc84ed67_z.jpg" width="640" height="360" alt="IMG_20150720_200844_HDR"></a><script async src="//embedr.flickr.com/assets/client-code.js" charset="utf-8"></script>

(থামেন, চুরি করলে ৭ বচ্ছর জেল। খুব খেয়াল কৈরা!)


বা

<a data-flickr-embed="true" href="https://www.flickr.com/photos/lordamit/19323949244/in/photostream/" title="IMG_20150720_200701_HDR"><img src="https://farm1.staticflickr.com/482/19323949244_71f8099dfa_z.jpg" width="360" height="640" alt="IMG_20150720_200701_HDR"></a><script async src="//embedr.flickr.com/assets/client-code.js" charset="utf-8"></script>

(চুরি নোটিশ)


রাস্তা পারাপার বা ট্রাফিক সিগন্যালের ক্ষেত্রে বিদেশে কি হয় সবাই মোটামুটি জানেই, যারা জানে না তাদের জন্য – পুরা রাস্তার ধারে কাছে কোন গাড়ি না থাকলেও কেউ রাস্তা পার হয় না, যদি না সিগন্যাল দেয় রাস্তা পার করার। আমাদের মতো কুতকুত বা কাবাডি খেলতে খেলতে কেউ রাস্তা পার হয় না।

তবে এদের যাতায়াতের ব্যবস্থাতে (বাস বা মেট্রো ট্রেন) আমার একটা জিনিষ অসম্ভব ভালো লেগেছে। পরিষ্কার ভাবে বলা আছে, সিটগুলোতে যেন সন্তানসম্ভাবা মা, শারীরিক ভাবে সমস্যা কারো থাকলে, বাচ্চা সহ কেউ থাকলে বা বয়ষ্ক কেউ থাকলে তাকে অগ্রাধিকার দিতে। বাংলাদেশে তো বাসের সিটগুলোতে ব্যাপক বিনোদন হয় - নারীবাদীরা মারামারি লাগায় সিট কেন তাদের আলাদা ভাবে দেয়া হবে তা নিয়ে, অনেক বেকুবচান পুরুষ(?) সামনের তিন সিটে গ্যাট মেরে বীরদর্পে বসেই থাকে - মেয়েরা আসার পরেও। অনেক সময় আবার ফেসবুকে অনেক আবেগী পোস্টও দেখি, মেয়েদের উচিত বয়ষ্ক পুরুষদের জন্য জায়গা ছেড়ে দেয়া, তারা দেয় না কেন – সে বিষয়ে। এরা সেসব সমস্যা হবার জায়গা থাকতে দেয়নি।

এত সব ছোট ছোট জিনিষ এরা করেছে যেগুলা সহজে কারো মাথায় হয়তো আসে না। কিন্তু এরা একটা জিনিষ শিখে ফেলেছে, সেটা হল যদি নিজে একটু কষ্ট করে সমাজের নিয়ম গুলা মেনে চলি তাহলে আখেরে নিজের অনেক বেশি লাভ হয়। আমরা এটা শিখেছি নাকি সেটা রাস্তায় উল্টা দিকে যাওয়া বা বাম দিক থেকে ডান দিকে যাওয়া গাড়ি বা রিকশা দেখলেই বুঝা যায়। আশা করি শিখলে তখন যাতায়াত ব্যবস্থা হোক বা দেশপ্রেম – আমাদের নিজেদের সিস্টেম আরো বেশি সিস্টেমেটিক হবে। :)
